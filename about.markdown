---
layout: mypage
title: About
permalink: /about/
---

Mi chiamo Matteo, ho 26 anni e sono uno studente laureando di [informatica magistrale, presso l’Università degli Studi di Udine][informaticauniudlink]. Ho una laurea triennale in informatica, ottenuta discutendo una tesi intitolata “<i>modelli computazionali per la progressione del cancro</i>“.

Ho poi proseguito gli studi con il biennio magistrale, dove mi sono concentrato su un percorso di specializzazione intitolato <i>“Algoritmi e ragionamento automatico“</i>, che mi ha avviato al mondo degli <i>algoritmi avanzati</i> (algoritmi di string matching, algoritmi randomizzati, algoritmi paralleli e di compressione dati, teoria della calcolabilità e della complessità), della <i>data science</i> (network science, statistica applicata, analisi dati in R), dell’<i>intelligenza artificiale</i> e del <i>machine learning</i> (principali algoritmi di apprendimento supervisionato e non supervisionato).

Parallelamente agli studi degli ultimi anni ho lavorato, grazie ad una serie di opportunità che ho ritenuto utili e interessanti da accettare. Ho un’esperienza professionale triennale nel mondo dell’<i>innovazione e della digitalizzazione della pubblica amministrazione.</i>

Da gennaio a dicembre 2019, ho lavorato come consulente nel <i>[Team per la Trasformazione Digitale][teamdigitalelink]</i>, presso la Presidenza del Consiglio dei Ministri.

Da novembre 2016 a marzo 2018 ho lavorato come <i>data analyst</i> nella <i>[Commissione Parlamentare d’Inchiesta sulla Digitalizzazione e l’Innovazione della Pubblica Amministrazione][commissionedigitalelink]</i>, presso la Camera dei Deputati. Mi sono occupato di analizzare le gare d’appalto degli ultimi dieci anni di vita della pubblica amministrazione italiana. Il mio referente tecnico-politico è stato il Prof. On. Paolo Coppola, presidente di questa Commissione.

Durante il mio lavoro in Commissione, ho avuto l’opportunità di lavorare e di collaborare con il prof. Paolo Ferragina, professore ordinario di Algoritmi e prorettore per la ricerca applicata e l’innovazione all’Università di Pisa, e con Stefano Gatti, oggi Head of Data & Analytics presso Nexi, all’epoca Head of Innovation & Data Sources presso Cerved spa.

A margine del mio percorso di studio e di lavoro, verso la fine del 2014 ho creato <i>[CoderDojo FVG][coderdojolink]</i> in Friuli Venezia Giulia assieme ad un gruppo di amici appassionati di informatica. CoderDojo FVG è un movimento di volontari che eroga attività gratuite di avvicinamento al coding per bambini e bambine. Negli ultimi anni abbiamo avvicinato al coding centinaia di ragazzi e ragazze di tutta la regione.

Nel 2017 ho co-organizzato la prima edizione di <i>[TEDx Udine][tedxudinelink]</i>, credendo da sempre, come dice lo slogan di TED, che ci siano idee e storie che vale la pena diffondere.

Nel 2014 ho ricevuto il premio <i>"[Giovane Talento][giovanetalentolink]"</i> dal Comune di Casarsa della Delizia.

[informaticauniudlink]: https://www.dmif.uniud.it/
[teamdigitalelink]: https://teamdigitale.governo.it/
[commissionedigitalelink]: https://docs.italia.it/italia/relazioni-commissioni-parlamentari/relazionecommissionedigitale-docs/it/bozza/index.html
[coderdojolink]: http://www.coderdojofvg.it
[tedxudinelink]: http://www.tedxudine.com
[giovanetalentolink]: https://procasarsa.org/articoli/cittadino-dellanno-humanitas-giovane-talento-premi-a-bagnarol-troia-e-sas-casarsa/
