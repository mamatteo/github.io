---
layout: mypage
title: About
permalink: /about/
---

Mi chiamo Matteo, e sono un informatico.

Esperienze professionali
---------------------------
Da marzo 2020 **lavoro come _Data Engineer_ nella _global practice_ "Insights & Data" di [Capgemini][Capgemini], società multinazionale leader nei servizi di consulenza, tecnologia e trasformazione digitale di imprese e pubbliche amministrazoni**, presente in [40 diversi paesi del mondo][CapgeminiOffice], con oltre 270.000 dipendenti.

Mi occupo di _Big Data_ e _Business Intelligence_. Il mio lavoro riguarda l'estrazione e la trasformazione di grandi quantità di dati ai fini di renderli fruibili da strumenti di _data visualization_, così da trasformare i dati grezzi in _actionable insights_, tramite le quali l'azienda prende decisioni strategiche per il proprio _business_.

In precedenza ho maturato un’esperienza nel mondo dell’innovazione e della digitalizzazione della pubblica amministrazione italiana.

Da gennaio a dicembre 2019 ho lavorato come **consulente nel [Team per la Trasformazione Digitale][teamdigitalelink], presso la Presidenza del Consiglio dei Ministri**. Mi sono occupato di _content design_, di architettura dell’informazione, di _tech writing_ e della piattaforma nazionale [DocsItalia][docsitalialink]. Ho lavorato a progetti _open source_ (come il [Progetto Comuni][ProgettoComuni] e il [Progetto Scuole][ProgettoScuole]) e _open data_, occupandomi di semantica del dato e contribuendo alla costruzione di [alcune importanti ontologie][OntoPiALink] per la pubblica amministrazione italiana.

Da novembre 2016 a marzo 2018 **ho lavorato come _Data Analyst_ nella [Commissione Parlamentare d’Inchiesta sulla Digitalizzazione e l’Innovazione della Pubblica Amministrazione][commissionedigitalelink], presso la Camera dei Deputati.** Mi sono occupato di analizzare le gare d’appalto della pubblica amministrazione italiana, fornendo risultati _data-based_ a supporto dei lavori della Commissione d'Inchiesta. In questo contesto ho collaborato con l'Autorità Nazionale Anticorruzione (ANAC), Consip e Sogei. In parallelo ho avuto l'opportunità di collaborare con il Dipartimento di Informatica dell'Università degli Studi di Pisa e con Cerved S.p.A., entrambi partner della Commissione. Il mio referente tecnico-politico è stato l’On. Prof. Paolo Coppola, Presidente di questa Commissione e Professore associato di Informatica all'Università degli Studi di Udine. I risultati prodotti dalla Commissione sono stati raccolti nella [relazione conclusiva][RelazioneCommissione] pubblicata su DocsItalia.

Durante questi anni sono stato coivolto in alcune attività di docenza presso il [Centro di Competenza per la Pubblica Amministrazione][ComPALink] del Friuli Venezia Giulia, in qualità di docente di una serie di percorsi formativi rivolti a dipendenti pubblici su tematiche legate agli _open data_.

Nel mese di luglio 2018 ho tenuto una lezione intitolata _"Big Data, la rivoluzione della conoscenza"_, presso l'Università "Cà Foscari" di Venezia, all'interno del corso di _Data Management_ tenuto dal Prof. Gianluigi Cogo.

Formazione
---------------------------
**Ho frequentato la [Full Stack Data School][fsds]**, la palestra italiana di _data science_ e _data engineering_ italiana, organizzata e gestita da professionisti di importanti aziende nazionali e internazionali. Questo percorso di formazione ha avuto la durata di 9 settimane, ed è stato condotto da importanti docenti e manager italiani.

A marzo 2020 ho ottenuto la **Laurea Magistrale in Informatica presso l'[Università degli Studi di Udine][informaticauniudlink]**, discutendo una tesi intitolata “_Data analysis e costruzione di indicatori di rischio corruzione per la Banca Dati Nazionale dei Contratti Pubblici_”. La tesi è stata pubblicata all'interno della [Collana Scientifica dell'Autorità Nazionale Anticorruzione][[collanascientificaAnac] come "_working paper_", un testo pronto ad essere discusso recependo le osservazioni di altri studiosi e in cui già sono state accolte ed integrate una serie di modifiche suggerite dal confronto avvenuto con i componenti del Comitato scientifico della Collana ANAC.

Ritengo che il percorso accademico che ho fatto mi abbia fornito fondamenta solide sul quale costruire il mio futuro professionale. Tuttavia, il mondo della tecnologia e dell'informatica nel quale opero, richiede un aggiornamento ed un miglioramento continuo delle p\roprie _skill_.

Per questo frequento spesso piattaforme come [Coursera][CourseraLink] e [DataCamp][DataCampLink], grazie a cui posso continuare a dedicare parte del mio tempo alla formazione. Attraverso queste piattaforme ho potuto seguire i seguenti corsi (e ottenere le relative certificazioni):

<font color="#0049B0">Cloud Computing</font>
- **Cloud Computing Basics** (LearnQuest) - Ott 2020

<font color="#0049B0">Big Data and Artificial Intelligence</font>
- **Managing Big Data in Clusters and Cloud Storage** (Cloudera) - *in corso*
- **Analyzing Big Data with SQL** (Cloudera) - Giu 2020
- **AI for Everyone** (deeplearning.ai) - Giu 2020


<font color="#0049B0">Data Science</font>
- **Introduction to Python** (DataCamp) - Dic 2019
- **Introduction to R** (DataCamp) - Mag 2019

<font color="#0049B0">Agile development</font>
- **Agile with Atlassian Jira** (Atlassian) - Set 2020


Oltre allo studio e al lavoro
---------------------------
Negli ultimi anni mi sono speso in diversi progetti di carattere "tecnologico", credendo che l’innovazione tecnologica sia un ottimo trampolino tramite il quale costruire processi di miglioramento virtuosi, da cui trarre importanti benefici a seconda del contesto.

A margine del mio percorso di studio e di lavoro, verso la fine del 2014 **ho supportato la creazione di [CoderDojo FVG][coderdojolink] in Friuli Venezia Giulia** assieme ad un gruppo di amici appassionati di informatica. CoderDojo FVG è un movimento di volontari che propone attività gratuite di avvicinamento al _coding_ per bambini e bambine. Negli ultimi anni abbiamo avvicinato alla programmazione informatica centinaia di ragazzi e ragazze di tutta la regione.

Nel 2017 **ho co-organizzato la prima edizione di [TEDx Udine][tedxudinelink]**, credendo nell’importanza della diffusione di idee e storie di valore.

Nel 2014 **ho ricevuto il premio “[Giovane Talento][giovanetalentolink]” dal Comune di Casarsa della Delizia (Pordenone)**, in virtù delle attività di alfabetizzazione informatica condotte sul territorio.

**Ho la passione per i viaggi**, e amo raccontarli attraverso gli occhi dei miei dispositivi multimediali con i quali giro il mondo. Io ed Elena vi raccontiamo le nostre avventure sul **canale YouTube “[Tre Tazze di Tè][tretazzeditelink]”**.

**Scrivo da quando ero bambino**: su un diario analogico (che tengo gelosamente privato) e su alcuni “diari digitali”: [il mio blog storico][matteotroialink], sincronizzato (talvolta con un po' di latenza) con il [mio profilo Medium][Mediumlink] e qui, su queste pagine, dove però mi diletto con un po' di cose da _nerd_.

[collanascientificaAnac]: http://www.anticorruzione.it/portal/public/classic/Attivitadocumentazione/Pubblicazioni/Collanascientifica
[fsds]: https://www.fullstackdata.school/
[Mediumlink]: https://medium.com/@matteotr
[matteotroialink]: http://www.matteotroia.it
[informaticauniudlink]: https://www.dmif.uniud.it/
[teamdigitalelink]: https://teamdigitale.governo.it/
[commissionedigitalelink]: https://www.camera.it/leg17/436?shadow_organo_parlamentare=2708
[RelazioneCommissione]: https://docs.italia.it/italia/relazioni-commissioni-parlamentari/relazionecommissionedigitale-docs/it/bozza/index.html
[CourseraLink]: https://www.coursera.org/
[DataCampLink]: https://www.datacamp.com/
[coderdojolink]: http://www.coderdojofvg.it
[tedxudinelink]: http://www.tedxudine.com
[giovanetalentolink]: https://procasarsa.org/articoli/cittadino-dellanno-humanitas-giovane-talento-premi-a-bagnarol-troia-e-sas-casarsa/
[tretazzeditelink]: https://www.youtube.com/channel/UCukRWZLKAVGU8wesojESTzg
[docsitalialink]: https://docs.italia.it/che-cos-e-docs-italia/
[Capgemini]: https://www.capgemini.com/it-it/
[ComPALink]: https://compa.fvg.it/
[ProgettoScuole]: https://designers.italia.it/kit/scuole/
[ProgettoComuni]: https://designers.italia.it/kit/comuni/
[OntoPiALink]: https://github.com/italia/daf-ontologie-vocabolari-controllati
[CapgeminiOffice]: https://www.capgemini.com/contact-us/
