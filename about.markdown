---
layout: mypage
title: About
permalink: /about/
---

Mi chiamo Matteo, e sono un informatico.

Esperienze professionali
---------------------------
Da marzo 2020 lavoro come _Data Engineer_ nell'unit "Insights & Data" di [Capgemini][Capgemini], società leader mondiale nei servizi di consulenza e tecnologia. Mi occupo di _big data_ e _business intelligence_ con compiti di estrazione, trasformazione e caricamento dei dati (ETL) da e verso database distribuiti.

In precedenza ho maturato un’esperienza triennale nel mondo dell’innovazione e della digitalizzazione della Pubblica Amministrazione italiana.

Da gennaio a dicembre 2019 ho lavorato come consulente nel [Team per la Trasformazione Digitale][teamdigitalelink], presso la Presidenza del Consiglio dei Ministri. Mi sono occupato di _content design_, di architettura dell’informazione, di _tech writing_ e della piattaforma nazionale [DocsItalia][docsitalialink]. Ho lavorato a progetti _open source_ e _open data_, occupandomi di semantica del dato e contribuendo alla costruzione di alcune ontologie per la Pubblica Amministrazione italiana.

Da novembre 2016 a marzo 2018 ho lavorato come _Data Analyst_ nella [Commissione Parlamentare d’Inchiesta sulla Digitalizzazione e l’Innovazione della Pubblica Amministrazione][commissionedigitalelink], presso la Camera dei Deputati. Mi sono occupato di analizzare le gare d’appalto degli ultimi dieci anni di vita della pubblica amministrazione italiana. Il mio referente tecnico-politico è stato l’On. Prof. Paolo Coppola, Presidente di questa Commissione e Professore associato di Informatica all'Università degli Studi di Udine.

Formazione
---------------------------
Credo nella formazione continua, finalizzata a migliorare le mie competenze in riferimento al lavoro che faccio ma anche a stimolarmi e a tenermi attivo ed aggiornato.

Per questo mi piace molto utilizzare piattaforme come Coursera e DataCamp. Grazie a queste piattaforme ho potuto seguire i seguenti corsi (e ottenere le relative certificazioni):

- Analyzing Big Data with SQL (Coursera)
- Introduction to Python (DataCamp)
- Introduction to R (DataCamp)

A marzo 2020 ho ottenuto la Laurea Magistrale in Informatica presso l'[Università degli Studi di Udine][informaticauniudlink], discutendo una tesi intitolata “_Data analysis e costruzione di indicatori di rischio corruzione per la Banca Dati Nazionale dei Contratti Pubblici_”.

Oltre allo studio e al lavoro
---------------------------
Negli ultimi anni mi sono speso in diversi progetti innovativi, credendo che l’innovazione tecnologica sia un ottimo trampolino tramite il quale costruire processi di miglioramento virtuosi, dei luoghi, ma sopratutto delle persone che abitano quei luoghi.

A margine del mio percorso di studio e di lavoro, verso la fine del 2014 ho supportato la creazione di [CoderDojo FVG][coderdojolink] in Friuli Venezia Giulia assieme ad un gruppo di amici appassionati di informatica. CoderDojo FVG è un movimento di volontari che eroga attività gratuite di avvicinamento al coding per bambini e bambine. Negli ultimi anni abbiamo avvicinato al coding centinaia di ragazzi e ragazze di tutta la regione.

Nel 2017 ho co-organizzato la prima edizione di [TEDx Udine][tedxudinelink], credendo nell’importanza della diffusione di idee e storie di valore.

Nel 2014 ho ricevuto il premio “[Giovane Talento][giovanetalentolink]” dal Comune di Casarsa della Delizia.

Ho la passione dei viaggi, e amo raccontarli attraverso gli occhi dei miei dispositivi multimediali con i quali giro il mondo. Io ed Elena vi raccontiamo le nostre avventure sul canale YouTube “[Tre Tazze di Tè][tretazzeditelink]”.

Scrivo da quando ero bambino: su un diario analogico (che tengo gelosamente privato) e su tanti “diari digitali”: [sul mio blog storico][matteotroialink], sincronizzato (talvolta con un po' di latenza) con il [mio profilo su Medium][Mediumlink].

Qui invece, mi diletto con un po' di cose da _nerd_.

[Mediumlink]: https://medium.com/@matteotr
[matteotroialink]: http://www.matteotroia.it
[informaticauniudlink]: https://www.dmif.uniud.it/
[teamdigitalelink]: https://teamdigitale.governo.it/
[commissionedigitalelink]: https://docs.italia.it/italia/relazioni-commissioni-parlamentari/relazionecommissionedigitale-docs/it/bozza/index.html
[coderdojolink]: http://www.coderdojofvg.it
[tedxudinelink]: http://www.tedxudine.com
[giovanetalentolink]: https://procasarsa.org/articoli/cittadino-dellanno-humanitas-giovane-talento-premi-a-bagnarol-troia-e-sas-casarsa/
[tretazzeditelink]: https://www.youtube.com/channel/UCukRWZLKAVGU8wesojESTzg
[docsitalialink]: https://docs.italia.it/che-cos-e-docs-italia/
[Capgemini]: https://www.capgemini.com/it-it/
