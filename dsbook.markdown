---
layout: mypage
title: Data Science Books
permalink: /letture/
---

- AI Expert, Architetti del Futuro - Alessandro Giaume e Stefano Gatti <br>
È uno dei libri più interessanti degli ultimi mesi. A me è piaciuto moltissimo, tant’è che ne ho anche scritto una lunga recensione, che trovate qui. Ritengo sia una lettura obbligatoria per i ragazzi e le ragazze dei vostri corsi. E inoltre gli autori sono due istituzioni nell’ambito dati.

- Big Data @l lavoro - Thomas Davenport
Aiuta come il precedente a mettere ordine e guida il lettore attraverso numerosi esempi concreti. Consigliato soprattutto per chi non ha un background scientifico/tecnico.

- Big Data Analytics, il manuale del Data Scientist - Alessandro Rezzani
Rezzani è un super esperto. Il focus sono i big data e il libro presenta tecniche, tecnologie e architetture legate alla gestione di grandi quantità di dati. Tra tutti i libri in elenco questo + quello che reporto di seguito sono i libri più tecnici.

- R for Data Science - Garret Grolemund e Hadley Wickham
Il miglior manuale tecnico per cominciare a programmare in R.

- Il tradimento dei numeri - David Hand
Un testo molto originale, che aiuta a guardare il mondo dei dati da una prospettiva diversa ma fondamentale. L’autore propone una riflessione molto interessante e veritiera sui “dark data”, ovvero i dati che non possediamo, i dati che ancora non abbiamo. Questo libro aiuta moltissimo a diventare un data scientist di livello pro, attento a dettagli molto sottili, ma molto, molto importanti.

- Big Data - Marco Delmastro e Antonio Nicita
Questo è un libricino molto interessante che aiuta a muoversi verso questioni legate alla giurisprudenza dei dati e ad una serie di questioni sociali (privacy, reputazione, controllo dei nostri dati da parte delle grandi società IT, etc.). Nicita e Delmastro sono economisti (quindi hanno un taglio legato all’economia) e hanno entrambi lavorato con ruoli di alto livello presso l’Autorità per le garanzie nella comunicazioni.

- Democrazia e potere dei dati - Antonello Soro
Un buon data scientist deve porsi delle domande che vadano oltre le sue mansioni prettamente tecniche e operative. Un’area dove è necessario porsi delle domande è senz’altro quella del rapporto tra “potere dei dati” e democrazia. Questo libro è un validissimo punto di partenza.

- La società calcolabile e i big data - Domenico Talia
Il sottotitolo di questo è “algoritmi e persone nel mondo digitale”. Molto bello, leggero, stimolante. Lettura da sotto l’ombrellone.

- The art of statistics: learning from data - David Spiegelhalter
Libro molto recente, uscito a febbraio 2020. Merita tantissimo, come tanti libri in inglese e come tanti libri della casa editrice “a pelican book”. Aiuta a porsi le giuste domande e a “farsi amica” la statistica. Molto consigliato.

- Artificial Intelligence: a guide for thinking humans - Melanie Mitchell
Questo libro aiuta a capire quali sono le implicazioni dell’intelligenza artificiale (e quindi in maniera indiretta dell’utilizzo intensivo dei dati), nella nostra vita di tutti i giorni. La Mitchell è una ricercatrice molto attiva nell’ambito dell’AI, oltre ad essere professoressa di informatica.

- The book of why: the new science of cause and effect - Juda Pearl e Dana Mackenzie
Questo libro come quello che vi elenco di seguito aiutano a riflettere su importanti concetti statistici, come ad esempio il concetto di causalità rispetto al concetto di correlazione. Le riflessioni contenute all’interno di questo testo sono molto interessanti e molto utili per il lavoro di data scientist.

- Il segnale e il rumore - Nate Silver
Molto simile come filosofia al precedente. Non può mancare nella libreria di un vero data expert!
